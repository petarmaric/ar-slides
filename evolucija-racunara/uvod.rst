==============================
Evolucija arhitekture računara
==============================

Pojam arhitekture računara
==========================

Arhitektura računara se bavi:

#. arhitekturom naredbi
#. organizacijom računara
#. implementacijom (tj. izvedbom) računara

Arhitektura naredbi
-------------------

Predstavlja opis procesora računara sa aspekta njegove upotrebe:

- skup podržanih naredbi za: prenos podataka, rukovanje bitima, aritmetičke
  operacije, ulaz/izlaz, upravljačke, sistemske
- tipovi operanada: celi, realni, znakovni, logički, ...
- adresiranje i adresni prostor
- memorijske lokacije i registre računara

Organizacija računara
---------------------

Predstavlja opis računara sa aspekta organizacionih komponenti računara,
njihovih osobina i načina kombinovanja.

Organizacione komponente računara mogu biti:

- hardverske prirode: procesor, radna memorija, masovna memorija, kontroleri,
  ulazni/izlazni uređaji, sabirnica (tj. magistrala), ...
- softverske prirode: operativni sistem, sistemski programi, kompajler, ...

Implementacija računara
-----------------------

Obuhvata rešavanje tehnoloških i proizvodnih problema, kao što su problemi
projektovanja i proizvodnje:

- logičkih kola od kojih se sastoji računar
- sistema za napajanje računara
- sistema za rashlađivanje računara


Pokretači razvoja arhitekture računara
======================================

Neophodna je optimizacija prilikom oblikovanja (nove) arhitekture računara,
ključan je odnos između:

- željene funkcionalnosti, pouzdanosti i performansi računara
- proizvodnih troškova: direktni i indirektni

Direktni proizvodni troškovi
----------------------------

Direktni proizvodni troškovi su vezani za proces proizvodnje svakog
pojedinačnog računara: cena materijala, elektronskih komponenti,
ljudskog/robotskog rada, energije, ...

Indirektni proizvodni troškovi
------------------------------

Indirektni troškovi se raspoređuju po svakom proizvedenom računaru i posledica
su svih ostalih (tj. neproizvodnih) aktivnosti: ulaganje u istraživanje/razvoj,
marketing, prodajnu/servisnu mrežu, transport, održavanje proizvodnih pogona,
državni nameti, bankarski krediti, ...

Šta optimizovati?
-----------------

... ključan je odnos između:

- **željene** funkcionalnosti, pouzdanosti i performansi računara
- proizvodnih troškova: direktni i indirektni

Uglavnom **ne želimo** da menjamo željene karakteristike računara, tako da je
fokus na snižavanju proizvodnih troškova.

Snižavanje proizvodnih troškova
-------------------------------

Direktni proizvodni troškovi su vezani za proces proizvodnje **svakog
pojedinačnog računara**...

Indirektni troškovi se **raspoređuju po svakom proizvedenom računaru** i
posledica su svih ostalih aktivnosti...

Da li je bolje ostvariti uštedu od $1 po proizvedenom računaru, ili $1000 na
nivou fabrike?

Snižavanje direktnih proizvodnih troškova
-----------------------------------------

Napreci u razvoju i proizvodnji poluprovodničkih tehnologija dovode do:

- snižavanja cena elektronskih komponenti
- automatizacije proizvodnje, te smanjenja troškova ljudskog/robotskog rada

Posledice?
----------

#. niža cena računara
#. primena računara u novim oblastima, usled niže cene
#. širenje tržišta računara, usled povećane potražnje
#. povećanje proizvodnje računara, usled potreba tržišta
#. bolja raspodela indirektnih troškova, na povećan broj proizvedenih računara
#. povećana ulaganja u istraživanje/razvoj, usled većeg viška vrednosti
#. ``GOTO 1``


Periodi evolucije arhitekture računara
======================================

Predstavlja podelu računara u generacije, uslovno baziran na periodima razvoja
i dominacije pojedinačnih poluprovodničkih tehnologija.

Zarad jednostavnosti, obično se uzima da se nove generacije pojavljuju tokom
prelaza između decenija tokom 20. i 21. veka.

Za početak evolucije se uzima pojava prvog komercijalnog elektronskog računara
opšte namene, nakon čega je nastupio veoma brz razvoj (koji traje do danas).
